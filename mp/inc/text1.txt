<p>Na základě Vaší žádosti o nahlédnutí do registru oznámení podle zákona č. 159/2006 Sb., o střetu zájmů, ve znění pozdějších předpisů, Vám evidenční orgán vydává uživatelské jméno a přístupové heslo. Na základě přiděleného uživatelského jména a přístupového hesla lze nahlížet do registru v elektronické podobě po omezenou dobu, na kterou bylo vystaveno, na webu města, v sekci Úřední deska, z libovolného počítače připojeného k veřejné datové síti. V případě zájmu lze nahlížet do registru přímo v prostorách MěÚ z veřejně přístupného počítače u podatelny.</p>
<p><strong>Poučení:</strong></p>
<p>Přestupku se dopustí ten, kdo používá nebo dále zpracovává údaje vedené v registru k jinému účelu, než ke zjištění případného střetu zájmů při výkonu funkce veřejného funkcionáře nebo neoprávněně sdělí třetí osobě uživatelské jméno a přístupové heslo k nahlížení do registru v elektronické podobě.</p>
<p>Za přestupek lze uložit pokutu do výše 50 000,- Kč.</p>